Nii ska lnglungan mu o, niqan kingal paru bi snluan, tay saw tuhuy bi mnan ana bitaq knuwan ka <name3> nii. kiya ka kiya ni. <name9> nii o wada uqun mtalux mnarux ni mhuqil da. kiya ni naqih bi kuxul mu bitaq sayang.
Huling mu <name7> nii o kuxul mu balay ni lnglungun mu balay bitaq sayang, qmita ku sasing niya do mdka saw nii muudus ni tghuy knan, aji mu balay shngiun ana bitaq knuwan.
Hnigan tmaan
"Saw nii ka pnatas kari rudan,  Utux Barw o bnegay na tama ni bubu ka kana seejiqun, iyux na powda hnigan dha ni mha pkmalu uuda ni lnglungan ka lqian, kiya do tduwa mangal smbliqan paah <name2> ka rudan. " msa.
Ita <name7> sbiyaw o snaw ka pusu erut kingal ruwan sapah. Saw kiya o asi ka mrmun ni mdrumut ni psbilaq lnglungan ka hiya uri, kika mha thiyi bi hyaan ka kuyuh na ni lqian na uri.
kiya ni mstrung dha kyuhan na ka risaw nii ni wada maatama da, yasa hiya ka maapusu stmaan sapah da hki, kana djiyun ni kana qpahun ni kana uuda sapah o ida tama ka pusu stamaun.
Niqan kingal seejiq rnngaw tama mu knan, <name5> ka hangan na ni emptgsa ka qpahan na, yaa bi empusal tru hngkwasan na siida, mstrung dha kingal suyang bi wauwa, ngahan na o <name6>.
kiya ni spruun dha balay qmita mniq ska alang ka msdungus nii. yaasa mdrumut balay tmgsa laqi empatas ka Talan nii ni mmkay bi sapah ka kuyuh na Away uri.
kiya ni ungat klaan, babaw 10 hngkawas siida ka pnstrngan dha do mnarux ni wada plealay msangay ka suyang bi kuyuh na Away. siida ka Talan Wili nii o mtrul tru ka hngkwasan na ni tru ka laqi rbnaw klwaun niya.
Smtrung paru bi mqraqil siida ka <name8> nii o, naqih bi kuxul na ni smriq Tuxan Baraw da, bitaq kmsangay ka lnglungan na, ana saw kiya o tru laqi na o smlalih bi hyaan ni wada pkmalu kuxul na, aji uri o laqi empatas tnegsaan na ni kana mnswayi o ida powda kari ni dmurun smbrax lnglungan na uri.
Babaw wada msangay dalih smka hngkawas ka kuyuh na sk<name3> dga, wada malu hari kuxul na ka <name2> nii da.
Kiya ni paah siida ka <name1> nii do, ida mdka kndsan na seuxal, mdrumut balay musa ptasan ni tmgsa laqi emppatas, duri ni malax ptasan do mlatat sapah ni mhapuy uqun laqi duri.
"Saw ka malu lnglungan ni uuda ka seejiq o, ida niqan paru bi brihan na hici.  msa pkla knan ka rudan mu."
Yaasa <name3> nii o ida smkingal bi kyuhan na sk<name4>, aji uri o qmlahang bi qmita lqian ni ppatas bi lqian na uri, bitaq wada matas tgparu ptasan ka tru laqi na, kingal o mha empsapuh, 1 duri o emptgsa, rahuq na 1 do empgarang kari.
Ana bi rabang ka hnigan tmaan <name9> nii wah, ana smtrung mqraqil siida o ida mrmun bi ni smtama balay Utux Barw, bitaq niqan bi brihan ka kndsan na ni sapah na. tay saw mha murug endaan na ka ita hici uri wah!
Psgaaw Mqriqu Uda ka <name8>
